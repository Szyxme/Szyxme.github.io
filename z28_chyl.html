<!DOCTYPE html>
<html lang="pl">
<head>
    <meta charset="utf-8">
    <title>Zadanie 28</title>
</head>

<body>
    <h1>Rodzaje „filozofii” programowania</h1>
    <p>1) Programowanie strukturalne <br>
    2) Programowanie obiektowe</p>

    <h1>Opisz paradygmat programowania strukturalnego. Założenia programowania strukturalnego</h1>
    <p>
        Paradygmat programowania opiera się na podziale kodu źródłowego programu na procedury oraz
        hierarchicznie ułożone bloki z wykorzystaniem struktur kontrolnych, takich jak instrukcje wyboru
        czy pętle. Programowanie strukturalne zwiększa czytelność kodu i ułatwia jego analizę,
        co stanowi znaczącą poprawę w porównaniu z trudnym w utrzymaniu 
        <b>„spaghetti code”</b>, często wynikającym z użycia 
        <b>instrukcji goto</b>.<br><br>

        <b><u>Założenia programowania strukturalnego:</u></b>
    </p>

    <ol type="1">
        <li>Każdy blok kodu ma jeden punkt wejścia (i ewentualnie kilka punktów wyjścia)</li>
        <li>Instrukcje wykonywane są w określonej kolejności</li>
        <li>Wykorzystuje się instrukcje warunkowe (if, if else)</li>
        <li>Używa się pętli (for, while, do while)</li>
        <li>Unika się instrukcji skoku (goto)</li>
        <li>Nie zaleca się korzystania z instrukcji break i continue</li>
        <li>W <u>programowaniu proceduralnym</u> funkcje i zmienne nie są ze sobą powiązane</li>
    </ol>

    <h1>Programowanie obiektowe: definicja (angielski skrót, obiekty, stan, zachowanie, końcowa konkluzja czym jest programowanie obiektowe)</h1>
    <p>
        Programowanie obiektowe to podejście bliższe sposobowi myślenia człowieka, bardziej zgodne z rzeczywistością.
        W pamięci komputera powstaje wirtualna rzeczywistość, w której programista definiuje 
        <b>obiekty</b> na podstawie wcześniej zdefiniowanych <b>klas</b>. 
        Obiekty posiadają określone <b>pola</b> oraz <b>metody</b>.<br><br>

        <u>Programowanie obiektowe – definicja:</u><br>
        Programowanie obiektowe (ang. object-oriented programming) – sposób programowania, w którym programy
        opisuje się za pomocą:
    </p>

    <ul>
        <li><b>Obiektów</b> – tworzone są przez programistę, np. okienko w systemie Windows jest obiektem.</li>
        <li><b>Stanu</b> – czyli danych (najczęściej pól), np. rozmiar okienka.</li>
        <li><b>Zachowania</b> – czyli metod (procedur), np. zmiana wielkości okienka.</li>
    </ul>

    <p>
        Program obiektowy jest zbiorem takich obiektów, które komunikują się ze sobą w celu wykonywania zadań.
    </p>

    <h1>Dlaczego stosujemy programowanie obiektowe?</h1>
    <p><b>Powody stosowania programowania obiektowego:</b></p>
    <ul>
        <li>To podejście bardziej naturalne – świat składa się z przedmiotów (obiektów), które odwzorowujemy w programie.
            Np. obiekt <i>samochód</i> może mieć pola (marka, kolor, rok produkcji) oraz metody (hamowanie, przyspieszanie).
            Definicje pól i metod znajdują się w klasie, a obiekty tworzone są w pamięci wirtualnej.</li>
        <li>Programowanie obiektowe umożliwia lepsze zarządzanie pamięcią – nieużywane obiekty można usuwać, co zwalnia zasoby.</li>
        <li>Dobrze zaprojektowana klasa może być ponownie wykorzystywana przez innych programistów, co oszczędza czas i pieniądze.</li>
    </ul>

    <h1>Omów następujące pojęcia (w krótkiej formie)</h1>
    <ul>
        <li><b>Klasa</b> (ang. class) – rodzaj „formy” opisującej, jak mają wyglądać i działać obiekty tworzone na jej podstawie. Zawiera pola i metody.</li>
        <li><b>Obiekt</b> (ang. object) – instancja klasy, czyli twór posiadający <u>właściwości</u> (pola) i <u>metody</u> (funkcje wykonujące operacje na danych).</li>
        <li><b>Właściwość</b> (ang. property) – cecha obiektu, np. kolor.</li>
        <li><b>Metoda</b> (ang. method) – czynność, którą obiekt potrafi wykonać, np. chodzenie.</li>
        <li><b>Konstruktor</b> (ang. constructor) – metoda wywoływana przy tworzeniu obiektu; inicjuje dane obiektu (np. imię, nazwisko).</li>
        <li><b>Dziedziczenie</b> (ang. inheritance) – tworzenie klasy na podstawie innej klasy; nowa klasa dziedziczy pola i metody „rodzica”.</li>
        <li><b>Hermetyzacja</b> (enkapsulacja, ang. encapsulation) – ukrywanie wewnętrznych elementów klasy (pól, metod) przed zewnętrznym światem.</li>
        <li><b>Polimorfizm</b> (ang. polymorphism) – wielopostaciowość; obiekt może przyjmować różne formy i zachowywać się różnie w zależności od kontekstu.</li>
    </ul>

</body>
</html>
